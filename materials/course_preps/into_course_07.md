A következő kurzusra sok dolgotok van és nem is egyszerűek a házik, ezért ezeket előbb összeszedem egy listába aztán részletesen is kifejtem őket. 
- 1 (új) csillag AoC-ban, amit nem a 2019-es feladatok közül választottatok.
- Hackerrank python feladatok megoldása.
- Saját github fiók létrehozása és az előző két pont megoldásait tartalmazó pull request indítása a következő kurzusig.
- Python telepítése a saját gépetekre a következő kurzusig.
- Nyílthelyi Zh kitöltése 04.07. kedd éjfélig.

Bizonyos dolgokhoz mint például a github vagy a python telepítése elkezdtünk útmutatókat összerakni.
Ezek elérését a megfelelő helyeken is beágyazom, de álltalánosan a kurzus [materials/tutorials](https://github.com/kbenya/teach-rajk-prog1-2020a/tree/master/materials/tutorials) 
mappájában találjátok. 
Mivel mostmár ti is elkezdtek ismerkedni a githubbal ezért arra bíztatnálak titeket, 
hogyha valahol akár ezeket az útmutatókat vagy a házileírásokat kiegészítenétek 
akkor bátran szerkesszétek őket és küldjetek róla pull requestet.

## [Advent of Code](https://adventofcode.com) (Aoc)

Van egy baormi jó erőforrás, amiről már hallhattatok, ez az Advent of Code. 
Itt van csomó érdekes programozási feladat amire le is tudod ellenőrizni a megoldásod. 
Ez végig hasznos lesz a kurzus többi részében is, 
nézegessétek bátran, nagyon jó gyakorlási lehetőség.

Az alábbi négy linken találtok feladatokat, 
megkérnék mindenkit, hogy keressen ezeken a linkeken egy feladatot,
aminek legalább az egyik, 
de jobb esetben mindkét alrészét megoldja és el tudja magyarázni hogyan:

ha már megoldott esetleg korábban bármilyen okból egyet, keressen újat.

- https://adventofcode.com/2015
- https://adventofcode.com/2016
- https://adventofcode.com/2017
- https://adventofcode.com/2018

**A 2019-es feladatokat direkt nem linkeltem be, egy korábbi év feladatát kell most megoldanotok. Indoklás a házi leírásának legalján.**

**Kritériumok a csillag megszerzésének mikéntjéhez:**
- Az inputot egy fájlból kell beolvasnia, erre van egy példa a rajkos jupyteren
 a kurzus mappájában a [minta](https://rajk.uni-corvinus.hu:8888/user/rajkjupyter/tree/notebooks/prog1-2020s/minta#notebooks) mappában, hogy hogyan kell.
- Lehet nézegetni mások megoldásait, akár kollégistákét, akár az interneten,
  van egy csomó ilyen erőforrás, lehet találni githubon 
  [pythonosokat](https://github.com/madacoo/advent_of_code_2017),
  van saját [subredditje](https://www.reddit.com/r/adventofcode/) az AoC-nak,
  mindent szabad. viszont **egy csillagot önállóan kell megszerezni**
  szóval ezeket inspirációnak és mintának lehet használni.
- A megoldást tartalmazó jupyter notebookot vagy sima python fájlt
  és az inputot tartalmazó fájlt fel kell töltenetek a githubra a kurzusig.
  
## [Hackerrank](https://www.hackerrank.com/dashboard) 

Illetve itt egy másik, hasonló, 
de nehézségében átláthatóbban differenciált gyakorlási lehetőség a Hackerrank.

Itt van külön egy [python](https://www.hackerrank.com/domains/python) feladatokat tömörítő aloldal. 
Illetve ezen belül is csoportokba vannak rendezve a feladatok. Nektek most az Introduction alá tartozó hét feladatot, a String alá tartozó String Split and Join feladatot (ez hasznos lesz a Lists feladathoz) és a Basic Data Types Lists és Nested Lists feladatait kell megoldanotok. Ez összesen 10 feladat. 

A hackerrankon a feladatok kódjait a saját beépített felületükön tudjátok megírni.
A legtöbb esetben a kódotokat a "if __name__ == '__main__':" elágazáson belül kell megírnotok.
Illetve a nektek kijelölt feladatoknál egy tutorial fület is találtok ami hasznos magyarázatokat tartalmaz.
Ezek a tutorialok viszont python2-ben lettem megírva ez ha jól emlékszem annyi problémát okozhat, hogy a print után nektek zárójelet () kell raknotok pluszban.

Ha készen vagytok készítsetek egy képet arról, hogy megoldottátok a feladatokat és ezt is küldjétek fel githubra a kurzusig.
Érdemes ezzel kezdeni és ezt követően megoldani az AoC feladatot.

## [Github](https://github.com/)

[Itt](https://github.com/kbenya/teach-rajk-prog1-2020a/blob/master/materials/tutorials/git_intro.md) találjátok Hanga összefoglalóját.


## [Python telepítés](https://github.com/kbenya/teach-rajk-prog1-2020a/blob/master/materials/tutorials/python_setup.md)
Szóljatok ha felmerül valami probléma ezzel kapcsolatban, még macre és linuxra személyesen nem telepítettem pythont.

## [Nyílthelyi](https://docs.google.com/forms/d/e/1FAIpQLSeOWTZbJUrvUzYnHqi4HJFhD3q0m8t3dblG9XgqT4Xbrkp6Aw/viewform?usp=sf_link)
Ezzel a nyílthelyivel az elmélet átismétlésére szeretnénk ösztönözni titeket. Kitöltési határideje 04.07. kedd éjfél.

## AoC promóció

Ezen a ponton lehet a végtelenségig differenciálódni azzal, 
hogy ki hogyan halad programozási problémákkal, és lehet gyakorolni adventofcodeon.
Ehhez van egy plusz ösztönző:

Aki a 2019-es advent of code-ból 
szerez 40 csillagot, az kap egy 
[ilyet](https://teespring.com/shop/adventofcode-2019?pid=379)
és egy kiválóan megfeleltet 
(természetesen ha teljesíti az összes többi minimum követelményt)

40 csillagot megszerezni nagyon nehéz, de ez egy nagyon menő pulcsi :)
